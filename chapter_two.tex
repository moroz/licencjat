\chapter{Analiza tekstu \textit{Sutry Platformy}}

\section{Budowa Sutry}
Tekst \textit{Sutry platformy} w przekładzie Philipa B. Yampolsky'ego został podzielony na 57 sekcji o różnej długości. Pierwsze 37 sekcji zawiera nauki wygłoszone przez Huinenga w świątyni Dafan. Jak podaje tekst, wysłuchało ich zgromadzenie ponad dziesięciu tysięcy praktykujących, w tym mnichów, mniszek i ludzi świeckich, a także prefekt Shaozhou, Wei Qu (韋璩 \nazwisko{Wéi Qú}). Sekcje 2-11 stanowią autobiografię Szóstego Patriarchy, zaś w sekcjach 12-37 przekazane zostały jego ,,bezforemne nauki'' (無相戒 \pinyin{wúxiàng jiè}, ang. \textit{precepts of formlessness} lub \textit{formless precepts}).

W sekcjach 39-44 zamieszczono anegdoty dotyczące najważniejszych spadkobierców Huinenga, takich jak Fahai, Zhicheng, Fada i Shenhui. Sekcje 45-47 to nauki udzielone dziesięciu bliskim uczniom. Sekcje 48-57 opisują okoliczności śmierci Szóstego Patriarchy, a także: nauki, które przekazał swym uczniom w formie wierszy bezpośrednio przed śmiercią; informacje o następcach Huinenga, dalszych losach \textit{Sutry platformy} i przekazie nauk szkoły Chan.

\section{Nauki o medytacji}
W sekcjach 13-19 przekazane są pouczenia o medytacji. Najważniejsza nauka, przedstawiona w tym fragmencie, dotyczy jedności medytacji (惠 \pinyin{huì}) i mądrości (定 \pinyin{dìng}). Według Szóstego Patriarchy medytacja i mądrość są częściami tej samej całości i stwarzają siebie nawzajem. Są od siebie współzależne, i nie można stwierdzić, które z nich pojawiło się jako pierwsze. W tekście zostały porównane do światła i lampy. Takie same nauki pojawiają się w \textit{Shenhui yulu} (Huineng i Yampolsky 2012: 137).

Według tych nauk, główną doktryną subityzmu jest ,,brak myśli'' lub ,,brak idei'' (無念 \pinyin{wúniàn} lub 無心 \pinyin{wúxīn}, `brak umysłu'), jego istotą --- ,,brak formy'' (無相 \pinyin{wúxiàng}), a jego podstawą --- ,,brak przywiązania'' (無住 \pinyin{wúzhù}) (\textit{Ibidem}).
% istotą/substancją; subityzm był dodany; wúzhù --- no abiding

,,Brak idei'' oznacza wolność od rozproszenia --- pilnowanie, by umysł nie podążał za myślami i aby nic, co pojawia się w umyśle, nie prowadziło do powstania negatywnych emocji i błędnych poglądów. Oznacza też brak przywiązania do dualistycznego postrzegania zewnętrznych zjawisk i świadomości, która je przeżywa. Według tej doktryny wszystkie myśli powstają w esencji umysłu i wyrażają jego potencjał, dlatego próby całkowitego wyparcia myśli są błędne. Właściwa praktyka polega na odcięciu pomieszanych, dualistycznych koncepcji i koncentracji na prawdziwej naturze Takości\footnote{Przypis o Takości} (Huineng i Yampolsky 2012: 137-138).

,,Brak obiektu'' oznacza unikanie rozproszenia pod wpływem zewnętrznych zjawisk. Nauki te nie oznaczają, że należy fizycznie odciąć się od myśli i form, lecz ,,być oddzielonym od formy nawet wtedy, gdy jest się z nią związanym''. Człowiek praktykujący tę ścieżkę nawet bedąc związany z formą i myślami, nie traktuje ich jako prawdziwie istniejących, a jedynie jako przejawienie się potencjału przestrzeni. Brak przywiązania oznacza niemyślenie o przeszłości ani przeszłości (\textit{Ibidem}).
% *** TUTAJ NIE WIEDZIAŁEM ZA BARDZO, O CO CHODZIŁO ***

Według Huinenga, praktykujący Chan nie powinien koncentrować się ani na umyśle, ani na czystości, nie powinien też mówić o niewzruszoności. Twierdzi, że umysł sam w sobie jest zwodniczy, jest jedynie iluzją i jako taki nie powinien być obiektem medytacji. Również sama koncentracja na czystości nie przynosi spodzewanych rezultatów. W sytuacji, gdy praktykujący nie zrozumie, że natura umysłu jest sama w sobie doskonała i czysta, taka praktyka stwarza jedynie kolejne złudzenia i sztywne koncepcje, jeśli praktykujący. Jedynym powodem, dla którego istoty nie są w stanie postrzegać swojej natury w ten sposób, są błędne poglądy i zaciemnienia (Huineng i Yampolsky 2012: 139-140).

Prawidłowa praktyka medytacji siedzącej (坐禪 \pinyin{zuòchán}) została przez Huinenga zdefiniowana jako niepodążanie za myślami oraz postrzeganie własnej prawdziwej natury bez rozproszenia. Natomiast ,,medytacja Chan'' (禪定 \pinyin{chándìng}) oznacza według niego niezależność od zewnętrznych zjawisk oraz unikanie pomieszania w umyśle (Huineng i Yampolsky 2012: 140-141).

\section{Bezforemne nauki}
W sekcjach 20-37 \textit{Sutry platformy} przekazane zostały tzw. ,,bezforemne nauki'', jeden z najważniejszych aspektów tekstu. W sekcji 20. Szósty Patriarcha naucza o obecności trzech ciał buddy (三身 \pinyin{sānshēn}, skt. \textit{Trikāya}, w języku polskim nazywane również trzema stanami buddy) w fizycznym ciele praktykującego. Według niego, \textit{Dharmakāya} (法身 \pinyin{fǎshēn}), \textit{Sambhogakāya} (報身 \pinyin{bàoshēn}) oraz \textit{Nirmā\d{n}akāya} (應身 \pinyin{yīngshēn}) są nierozerwalnie związane z naturą buddy wszystkich istot. Ponieważ jednak przesłaniają je błędne poglądy, wielu praktykujących poszukuje ich na zewnątrz.
(Huineng i Yampolsky 2012: 141-143).

W sekcji 21. przekazane są cztery ślubowania (四弘大願 \pinyin{sì hóngdà yuàn}), dotyczące kolejno: wyzwolenia wszystkich czujących istot, odcięcia wszelkich negatywnych emocji, zgłębienia wszystkich buddyjskich nauk i urzeczywistnienia nieprzewyższonej ścieżki Buddy, tzn. osiągnięcia oświecenia. Dalej wyjaśniono, że pierwsze ślubowanie nie powinno być traktowane dosłownie (jest jedynie metodą pracy z altruistyczną motywacją). W istocie wszystkie istoty muszą same osiągnąć wyzwolenie przez rozpoznanie prawdziwej natury własnego umysłu. Odcięcie negatywnych emocji oznacza w tym kontekście odrzucenie w umyśle tego, co nieprawdziwe i błędne. Ostatnie ślubowanie nakazuje praktykującemu zachowywać w każdej sytuacji skromność, szacunek dla wszystkich istot, unikać przywiązania i, ostatecznie, przebudzić się w mądrości pradżni (Huineng i Yampolsky 2012: 143-144).

Sekcja 22. zawiera nauki dotyczące ,,bezforemnej skruchy'' (無相懺悔 \pinyin{wúxiàng chànhuǐ}), które pozwalają praktykującemu uwolnić się od skutków wcześniejszych negatywnych działań. Huineng uważa, że werbalne wyznawanie grzechów buddom nie ma sensu, zamiast tego zaleca ,,w każdej sytuacji praktykować nie-działanie'' (永斷不作 \pinyin{yǒng duàn bù zuò}). Można to zrozumieć jako pozbycie się negatywnych emocji i złudzeń oraz niewykonywanie nigdy więcej przynoszących cierpienie działań (Huineng i Yampolsky 2012: 144-145).

W sekcji 23. Huineng przekazał ,,bezforemne nauki o trzech schronieniach'' (無相三歸依戒 \pinyin{wúxiàng sān guīyī jiè}).
Szósty Patriarcha utożsamia Buddę z oświeceniem (覺~\pinyin{jué}), Dharmę --- z prawdą (正 \pinyin{zhèng}), a Sanghę --- z czystością (淨 \pinyin{jìng}).
Poleca swym uczniom przyjąć schronienie we własnej oświeconej naturze umysłu, trzymając się z daleka od innych buddów i nauk.
Obiecuje, że jeśli tak uczynią, ich umysł nie będzie splamiony złudzeniami i fizycznym pożądaniem.
Przyjęcie schronienia w Dharmie ma zabezpieczać przed błędnymi poglądami i przywiązaniem.
Polegając zaś na Sandze, praktykujący nie będzie ulegał przeszkadzającym emocjom i złudzeniom
(Huineng i Yampolsky 2012: 145-146).

W sekcjach 24-26 Szósty Patriarcha udziela wyjaśnień na temat Mahapradżniaparamity%
\footnote{\textbf{Mahapradżniaparamita} (skt. \textit{Mahāprajñāpāramitā}, chiń. 摩訶般若波羅蜜多 \pinyin{Móhē Bōrě Bōluómìduō}, `Wielka Doskonałość Mądrości').}.
Huineng podkreśla tu, że Dharmę należy praktykować w swoim umyśle, a nie jedynie bezmyślnie powtarzać.
W tradycji Chan recytacja sutr z gatunku \textit{Mahapradżniaparamity}, takich jak \textit{Sutra Diamentowa} lub \textit{Sutra Serca}%
\footnote{\textit{Sutra Serca} (skt. \textit{Prajñāpāramitā H\d{r}dayasūtra}, chiń. 般若波羅密多心經)},
jest bowiem jednym z rodzajów praktyki medytacyjnej.
Wyjaśniając znaczenie nazwy \textit{Mahapradżniaparamita}, Huineng interpretuje pierwszy jej człon, sanskryckie słowo \textit{mahā} (`wielki', chińskie odwzorowanie fonetyczne: 摩訶 \pinyin{móhē}), jako odniesienie do nieograniczonej przestrzeni umysłu, która będąc pusta, zawiera w sobie wszystkie zjawiska.
Człowiek, który praktykuje zasadę \textit{mahā} nie powinien ani lgnąć do zjawisk, ani odpychać ich, lecz traktować je dokładnie tak, jak przestrzeń nieba.
\textit{Pradżnia} oznacza, że w umyśle praktykującego, w żadnej myśli nie może pojawić się niewiedza.
\textit{Paramita} (skt. \textit{pāramitā}, chińskie odwzorowanie fonetyczne: 波羅密多 \pinyin{bōluómìduō}) oznacza ,,osiągnięcie drugiego brzegu''.
Huineng mówi, że ten, kto zrozumie znaczenie słowa \textit{paramita}, będzie poza narodzinami i śmiercią
(Huineng i Yampolsky 2012: 146-148; Buswell 2004: 666).

Sekcja 27. mówi o czystej naturze zaciemnień\footnote{塵勞 \pinyin{chénláo}}.
Huineng naucza tu, że gdy medytujący pozbędzie się przeszkadzających emocji, zostanie tylko \textit{pradżnia}, która jest zawsze obecna i nieoddzielna od umysłu.
Ponieważ esencją niewiedzy, złudzeń i błędnych myśli jest natura buddy, praktykujący nie powinen próbować się ich pozbyć, a jedynie rozpoznać ich prawdziwą istotę
(Huineng i Yampolsky 2012: 148-149).

W sekcjach 28-30 Szósty Patriarcha mówi o naturalnych predyspozycjach słuchaczy i praktykujących oraz o mądrości pradżni, nieoddzielnej od prawdziwej natury umysłu.
Na wiele sposobów parafrazuje informację o tym, że zwykły człowiek różni się od Buddy tylko zrozumieniem nauk i poziomem urzeczywistnienia.
W sekcji 28. zachwala on ponadto \textit{Sutrę Diamentową} jako tekst, który sam w sobie wystarcza do osiągnięcia stanu umysłu zwanego \textit{prajñā samādhi} (z skt. `wchłonięcie medytacyjne pradżni', chiń. 般若三昧 \pinyin{bōrě sānmèi}).
Stosuje przy tym parabolę o królu smoków, który zbiera wodę z oceanu i zrzuca ją na ziemię.
Jeśli wielki deszcz spadnie na stały ląd, wówczas miasta i wioski spłyną jak trawa i liście.
Jeżeli jednak woda spadnie na taflę oceanu, nic się nie wydarzy.
Podobnie człowiek nieposiadający odpowiednich zdolności i predyspozycji nie będzie w stanie zrozumieć tych nauk.
Jednak gdy człowiek praktykujący Mahajanę usłyszy tekst sutry, jego umysł otworzy się i będzie mógł się przebudzić.
Mimo że natura umysłu tych dwóch typów ludzi jest taka sama, słuchacz nieposiadający głębokiego zrozumienia nie jest w stanie osiągnąć przebudzenia bezpośrednio po usłyszeniu nauk.
Powodem tego są błędne poglądy oraz przeszkadzające emocje.
Kiedy jednak rozpozna on pradżnię w swoim umyśle, nie będzie już musiał polegać na intelektualnym pojęciu nauk
% a smok symbolizuje pierwotną mądrość pradżni w umysłach wszystkich czujących istot?
(Huineng i Yampolsky 2012: 149-150).

W sekcji 31. Huineng naucza o roli nauczyciela duchowego na ścieżce.
Praktykujący, który nie jest w stanie w jednej chwili rozpoznać natury swojego umysłu patrząc w głąb siebie i obserwując swój umysł, powinien znaleźć mistrza, zdolnego nim pokierować.
Następnie podaje, że dobry nauczyciel rozumie, iż właściwą ścieżką jest Dharma Najwyższego Pojazdu%
\footnote{Dharma Najwyższego Pojazdu (最上乘法) --- tu odnosi się najprawdopodobniej do doktryny nagłego oświecenia.}.% ***
Ten jednak, kto potrafi sam rozpoznać naturę swego umysłu, nie powinien szukać nauczyciela na zewnątrz, lecz wewnątrz siebie, i urzeczywistnić brak myśli
(Huineng i Yampolsky 2012: 151-153).

Sekcja 32. zawiera zalecenia Huinenga na temat przekazu doktryny Nagłego Oświecenia w następnych pokoleniach.
Patriarcha poleca swym uczniom praktykować te nauki wspólnie i chronić je, obiecując, że ten, kto poświęca temu całe swoje życie, bez wątpienia ,,wstąpi w szeregi świętych'' (入聖位 \pinyin{rù shèngwèi}).
Wraz z naukami subityzmu przekazuje również ostrzeżenie, żeby nie wyjaśniać tych nauk ludziom, którzy nie są na nie gotowi --- nieposiadającym właściwego zrozumienia i determinacji.
Na pewno nie przyniesie im to bowiem pożytku, a może nawet im zaszkodzić
(Huineng i Yampolsky 2012: 153-154).

W sekcji 33. Huineng przekazał swoim uczniom ,,wiersz usuwający negatywną karmę'' (滅罪頌 \pinyin{miè zuì sòng}).
Według tego wiersza, praktyka szczodrości (布施 \pinyin{bùshī}) i zasiewania nasion przyszłego szczęścia (修福 \pinyin{xiūfú}) nie są same w sobie wystarczające do osiągnięcia ostatecznego wyzwolenia i oświecenia.
Nawet jeśli praktyka ta przyniesie pożądane rezulaty, nie usunie ona przeszkadzających emocji.
Ten, kto pragnie je wykorzenić, musi w swoim umyśle usunąć ich przyczyny, wyrazić skruchę i pilnie praktykować nauki Mahajany
(Huineng i Yampolsky 2012: 154-155).

Sekcja 34. zawiera dialog prefekta Wei Qu z Szóstym Patriarchą na temat nauk, udzielonych cesarzowi Wu z Liangprzez Pierwszego Patriarchę (patrz: strona \pageref{LiangWuDi}).
Według Huinenga, zasługa powstaje z umysłu i w umyśle, a więc jedynym sposobem na jej zgromadzenie jest spoglądanie we własną naturę buddy, w \textit{dharmakāya}, i szacunek dla Trzech Klejnotów\footnote{Trzy Klejnoty 三寶} oraz innych ludzi. % ***
(Huineng i Yampolsky 2012: 155-156).

W sekcji 35. zawarto nauki Huinenga dotyczące praktyk Czystej Krainy, związanych z Buddy Amitābhą (阿彌陀佛 \pinyin{Ā}), które w jego czasach były już w Chinach szeroko rozpowszechnione.
Na pytanie prefekta Wei Qu, czy możliwe jest odrodzenie się w Czystej Krainie, Szósty Patriarcha odrzekł, że w istocie nauki, które Budda Siakjamuni przekazał na ten temat w mieście Śrawasti, służyły wyłącznie nawróceniu ludzi.
Mówi, że dla osoby oświeconej nie ma różnicy między Zachodem (Czysta Kraina Buddy Amitābhy jest utożsamiana z tym kierunkiem geograficznym) a wschodem (Chinami).
Gdy dobry człowiek ze Wschodu oczyści swój umysł, będzie zawsze w Czystej Krainie.
Natomiast jeżeli zły człowiek odrodził się na Zachodzie, ale ma błędne poglądy, nie będzie wyzwolony.
% analogia o czystej krainie w ludzkim ciele
(Huineng i Yampolsky 2012: 156-159).

Sekcja 36. odwołuje się do nauk z poprzedniej sekcji, tłumacząc, że do praktyki Dharmy wcale nie trzeba udawać się do klasztoru.
Huineng porównuje tu mnicha, który nie praktykuje w zgodzie z naukami, do złego człowieka z Zachodu.
Człowieka świeckiego, praktykującego Dharmę, przyrównuje natomiast do dobrego człowieka ze Wschodu.
W czasach, gdy powstawała \textit{Sutra platformy}, większość mnichów wywodziła się z bogatych rodzin.
Pouczenia zawarte w tej sekcji czynią jednak z Chanu uniwersalną ścieżkę, którą może podążać każdy, niezależnie od statusu społecznego.
W tym fragmencie Szósty Patriarcha przekazuje również „bezforemny wiersz” (無相頌) dotyczący praktyki w życiu codziennym.
Mówi w nim, że biegłość w nauczaniu i w medytacji (說通及心通) są niczym słońce i pustka.
Następnie zaleca swym uczniom, by przekazując wyłącznie nauki o postrzeganiu natury umysłu, wykroczyli poza ograniczenia zwyczajnego życia i pozbyli się błędnych poglądów. % (惟傳見性法 出世破邪宗)
Mówi, że dzięki zgłębianiu tych nauk, nawet ignorant nie zbłądzi na ścieżce. % 若學頓教法 愚人不可迷
\if 0
[prosta i trudna ścieżka] bo wtedy uważano, że porządnie praktykować można tylko w klasztorze
\fi
(Huineng i Yampolsky 2012: 159-161).

Następnie, w sekcji 37., Szósty Patriarcha przekazał dalsze pouczenia dotyczące tego ,,bezforemnego wiersza''.
Mówi, że nawet ktoś, kto znajduje się 1000 \textit{li}\footnote{\textit{Li} (里 \pinyin{lǐ}) --- tradycyjna chińska jednostka odległości.} od niego (czyli bardzo daleko), jeżeli praktykuje w zgodzie z tymi naukami, zawsze będzie blisko niego.
Natomiast jeżeli ktoś siedzi z nim twarzą w twarz i nie podąża tą ścieżką, zawsze będzie 1000 \textit{li} od niego.
Po wygłoszeniu tych nauk Huineng udał się do Caoqi, zaznaczając, że jeśli ktokolwiek będzie miał wątpliwości lub pytania dotyczące , powinien odwiedzić go na tej górze, a wtedy mistrz będzie mógł je rozwiać % 同見佛世
(Huineng i Yampolsky 2012: 161-162).

W sekcji 38. opowiedziano dalsze dzieje życia Szóstego Patriarchy.
Według tego zapisu Huineng przez następne 40 lat nauczał ludzi z Shaozhou i Guangzhou.
Tekst podaje, że mistrz miał wiele tysięcy uczniów, zarówno mnichów, jak i ludzi świeckich
(Huineng i Yampolsky 2012: ).

\section{Opowieści o uczniach Huinenga}
